

<link rel="stylesheet" href="sim.css">


<bas>
Çoban Çeşmesi </bas>

<para>

 <mis> Derinden derine ırmaklar ağlar,</mis>
 <mis> Uzaktan uzağa çoban çeşmesi.</mis>
 <mis> Ey suyun sesinden anlayan bağlar,</mis>
 <mis> Ne söyler şu dağa çoban çeşmesi?</mis> </para>

<para>
 <mis> Gönlünü Şirin'in aşkı sarınca, </mis>
 <mis>Yol almış hayatın ufuklarınca;</mis>
 <mis>O hızla dağları Ferhad yarınca,</mis>
 <mis>Başlamış akmağa çoban çeşmesi</mis> </para>
<para>
 <mis>O zaman başından aşkındı derdi,</mis>
 <mis>Mermeri oyardı, taşı delerdi.</mis>
 <mis>Kaç yanık yolcuya soğuk su verdi,</mis>
 <mis>Değdi kaç dudağa çoban çeşmesi!</mis></para>
<para>
 <mis>Vefasıs Aslı'ya yol gösteren bu,</mis>
 <mis>Kerem'in sazına cevap veren bu</mis>
 <mis>Kuruyan gözlere yaş gönderen bu...</mis>
 <mis>Sızmazdı toprağa çoban çeşmesi</mis></para>
<para>
 <mis>Leyla gelin oldu, Mecnun mezarda,</mis>
 <mis>Bir susuz yolcu yok şimdi dağlarda;</mis>
 <mis>Ateşten kızaran bir gül arar da,</mis>
 <mis>Gezer bağdan bağa çoban çeşmesi.</mis></para>
<para>
 <mis>Ne şair yaş döker, ne âşık ağlar,</mis>
 <mis>Tarihe karıştı eski sevdalar:</mis>
 <mis>Beyhude seslenir, beyhude çağlar</mis>
 <mis>Bir sola, bir sağa çoban çeşmesi</mis></para>

<yazar>Faruk Nafiz Çamlıbel </yazar>

